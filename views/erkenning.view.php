<?php require('partials/head.php') ?>

<?php require('partials/nav.php') ?>

<?php require('partials/header.php') ?>

<main>
    <div class="introduction-container">
        <div class="text-introduction-container">
            <p class="paragraph-styling">
                 Tijdens haar leven kreeg Ada Lovelace nauwelijks erkenning voor haar werk. Dit veranderde pas in de jaren 1950, toen haar ideeën opnieuw onder de aandacht kwamen met de opkomst van elektronische computers. Vanaf dat moment kreeg haar werk een centrale plaats binnen de geschiedenis van de computerwetenschap. Dat zij tijdens haar leven niet echt erkend werd, had meerdere oorzaken. De machine waarvoor zij haar algoritmen schreef — de Analytical Engine — werd nooit gebouwd, waardoor haar werk lange tijd theoretisch bleef. Daarnaast was de wetenschap in de negentiende eeuw sterk een mannendomein. Het werk van vrouwen, en ook dat van mensen van kleur, verdween vaak onder de naam of erkenning van anderen die met de eer gingen strijken.

Alan Turing, vaak aangeduid als de vader van de computerwetenschap, schreef in 1950 het artikel Computing Machinery and Intelligence, waarin hij de haalbaarheid van kunstmatige intelligentie onderzocht. In dit paper introduceerde hij wat later bekend zou worden als de Turing Test. Turing verwees hierin expliciet naar wat hij “Lady Lovelace’s objection” noemde: Lovelace’ stelling uit haar Notes dat de Analytical Engine enkel taken kon uitvoeren waarvoor zij was geprogrammeerd, en zelf niets nieuws kon voortbrengen. Turing gebruikte deze uitspraak als tegenargument in zijn betoog over denkende machines.

In 1980 werd de programmeertaal Ada ontwikkeld, vernoemd naar Ada Lovelace, waarmee haar nalatenschap een blijvende plek kreeg binnen de informatica. Deze taal verving maar liefst 450 verschillende programmeertalen die daarvoor door het Amerikaanse leger werden gebruikt. Sinds oktober 2009 wordt daarnaast jaarlijks Ada Lovelace Day georganiseerd, een initiatief van activist Suw Charman-Anderson. Deze dag vindt plaats op de tweede dinsdag van oktober en is bedoeld om de prestaties van vrouwen in de wetenschap, technologie, engineering en wiskunde (STEM) zichtbaar te maken — gebieden waarin hun bijdragen historisch gezien vaak onderbelicht zijn gebleven.

Ada Lovelace Day wordt gevierd door middel van uiteenlopende activiteiten, zoals evenementen op scholen, in academische instellingen, bibliotheken en musea, met name in de Verenigde Staten en het Verenigd Koninkrijk. Onderdeel hiervan zijn onder andere Wikipedia-edit-a-thons, die gericht zijn op het vergroten van de zichtbaarheid van vrouwen in STEM, evenals filmvertoningen en paneldiscussies.

In 2022 kondigde Charman-Anderson aan dat dit het laatste jaar zou zijn waarin Ada Lovelace Day georganiseerd werd, omdat de financiering van de Britse stichting Finding Ada was opgedroogd. Op dat moment sprong de Royal Institution of Great Britain bij — een gerenommeerde liefdadigheidsorganisatie die zich inzet voor de promotie van wetenschap — en stelde middelen beschikbaar om het initiatief voort te zetten, waardoor Ada Lovelace Day kon blijven bestaan met hernieuwde energie.

Wie heeft het stof van jouw ogen weggeblazen, Ada Lovelace? Kijk wat voor dag van viering hieruit is voortgekomen, zo ver verwijderd van de tijd waarin jij leefde. Dagen als deze spelen onmiskenbaar een belangrijke rol in het inspireren en aanmoedigen van jonge meisjes om een wetenschappelijke loopbaan te overwegen, of dat nu in het voortgezet onderwijs is of in het hoger onderwijs. Dit is een oprechte oproep aan scholen om hier al is het maar één uur aan te wijden. Want ongetwijfeld zit daar, op een van die schoolbanken, de volgende Ada — misschien een nieuwe Ada Lovelace, of misschien een Ada Yonath.
            </p>
            <button class="readmore-button-text-introduction-paragraph">
                Vind hier bronnen om meer te leren over Ada Lovelave of the imacpat van vrouwn in tech
            </button>
        </div>
        <div class="image-introduction-container">
            <img class="image-general-styling" src="https://www.npg.org.uk/assets/image-cache/long/mw304536/Ada-Lovelace.add94a85.webp" alt="this is a placeholder image">
        </div>
    </div>
</main>

<?php require('partials/footer.php') ?>